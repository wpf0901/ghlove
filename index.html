<!DOCTYPE html>
<html>
	<head>
		<meta charset="utf-8" />
		<title></title>
	</head>
	<body>
		<table border="1" cellspacing="0">
			<tr>
				<td>
					<a href="#C1" style="text-decoration:none;">
						念奴娇·赤壁怀古
					</a>
				</td>
				<td>
					<a href="#C2" style="text-decoration:none;">
						水调歌头
					</a>
				</td>
			</tr>
			<tr>
				<td>
					<a href='#C3' style="text-decoration:none;">
						江城子·乙卯正月二十日夜记梦
					</a>
				</td>
				<td>
					<a href="#C4" style="text-decoration:none;">
						江城子·密州出猎
					</a>
				</td>
			</tr>
		</table><br />
			<a href='img/DSC_4763.jpg' width=100 />
				<img src='img/DSC_4763.jpg' width=100>
			</a><br />
			<a href='img/DSC_4779.jpg' target='_blank'>看大图</a>
		<h3 id="C1">念奴娇·赤壁怀古</h3>
		<p style="font-family: '宋体';background-color:rgba(100,100,100,0.2);">
&nbsp&nbsp大江东去，浪淘尽，千古风流人物。故垒西边，人道是，三国周郎赤壁。乱石穿空，惊涛拍岸，卷起千堆雪。江山如画，一时多少豪杰。遥想公瑾当年，小乔初嫁了，雄姿英发。羽扇纶巾，谈笑间，樯橹灰飞烟灭。故国神游，多情应笑我，早生华发。人生如梦，一尊还酹江月。
		</p>
		<h3 id="C2">水调歌头</h3>
		<p style="font-family: '宋体';background-color:rgba(100,100,100,0.2);">
		&nbsp&nbsp明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。
		</p>
		<h3 id="C3">江城子·乙卯正月二十日夜记梦</h3>
		<p style="font-family: '宋体';background-color:rgba(100,100,100,0.2);">
		&nbsp&nbsp十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。
		</p>
		<h3 id="C4">江城子·密州出猎</h3>
		<p style="font-family: '宋体';background-color:rgba(100,100,100,0.2);">
		&nbsp&nbsp老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。酒酣胸胆尚开张，鬓微霜，又何妨！持节云中，何日遣冯唐？会挽雕弓如满月，西北望，射天狼。
		</p>
	</body>
</html>
